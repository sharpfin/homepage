---
path: "post/sv-sharpfin-datia"
title: "Pressrelease: Datia och Sharpfin förenklar för kapitalförvaltare att säkerställa hållbarhetskrav  "
intro: "Datia och Sharpfin, två ledande svenska Fintech-bolag, går samman för att erbjuda kapitalförvaltare en ny dimension av hållbara investeringslösningar."
date: "2023-10-11"
image: "../images/press_releases/datia_2.jpg"
lang: sv
---
import PersonContact from '../components/PersonContact'

Genom detta unika partnerskap kommer kapitalförvaltare som använder Sharpfins administrationsplattform att få direktåtkomst till Datias hållbarhetsindikatorer, beräknade för varje portfölj. Det möjliggör inte bara mer informerade investeringsbeslut utan erbjuder även kapitalförvaltare en regelmässig hållbarhetsrapport att dela med sina slutkunder.

## Hållbarhetsrapporter för slutkunder är avgörande för kapitalförvaltare

Från och med augusti 2022, enligt den europeiska regleringen MiFID II (Marknader för finansiella instrument), måste kapitalförvaltare ta hänsyn till sina kunders hållbarhetspreferenser när de utarbetar investeringsplaner. Datias öppna API ger kapitalförvaltare möjligheten att följa upp och anpassa portföljens hållbarhetsprofil.

“Med Sharpfins kraftfulla portföljsystem som är skräddarsytt för kapitalförvaltare och Datias API för ökad tillgänglighet av hållbarhetsdata och smidigare regelefterlevnad, skapar vi ovärderliga möjligheter för våra kunders kunder," framhåller Manne Larsson, COO och medgrundare på Datia.

## Så fungerar det i praktiken

Genom en smidig integration kopplas Sharpfins plattform direkt till Datias system via ett API-anrop. Detta gör det möjligt att matcha ISIN-koderna för instrument i varje portfölj och automatiskt hämta hållbarhetsdata för de underliggande tillgångarna. Datias sofistikerade algoritmer beräknar sedan de vägda hållbarhetsmåtten för varje portfölj och överför dem tillbaka till Sharpfins plattform, där de enkelt kan visas i instrumentpanelen.

"Samarbetet med Datia stärker vår position som marknadsledare för kapitalförvaltningssystem, samtidigt som vi genom detta samarbete kan erbjuda våra kunder förstklassig hållbarhetsdata och –rapporter,” säger Markus Alin, CEO på Sharpfin.

# Om Datia
Datia är ett svenskt Fintech-bolag med visionen att förenkla övergången till hållbar finans. Genom ett öppet API hjälper Datia investerare att fokusera på sin investeringsstrategi och samtidigt säkerställa regelefterlevnad mot slutkund.
Datia grundades 2019 och har sitt huvudkontor i Stockholm, Sverige, och jobbar mot kunder med över 200 miljarder dollar i förvaltade tillgångar.

# Om Sharpfin
Sharpfin är ett användarvänligt portföljsystem i framkant som digitaliserar rutinmässig administration för alla typer av kapitalförvaltare. Med över 15 organisationer och 4 000 användare i Skandinavien har Sharpfin en historia av att leverera ökad kundnöjdhet, förenklad regelmässig efterlevnad och möjliggör mer tid för kvalitetsförvaltning och rådgivning.

_För mediefrågor, kontakta:_
<PersonContact name={"Luciana Oliveira"} title={"Head of Marketing Datia"} email={"luciana@datia.app"} phone={"+46-(0)73-948 74 37"} />
<PersonContact name={"Markus Alin"} title={"CEO & Grundare Sharpfin"} email={"markus@sharpfin.com"} phone={"+46-(0)70-840 41 00"} />

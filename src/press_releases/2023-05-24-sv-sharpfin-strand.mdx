---
path: "post/sv-sharpfin-strand"
title: "Strand Kapitalförvaltning väljer Sharpfin för en heltäckande förvaltningslösning."
intro: "Sharpfin fortsätter att ta marknadsandelar genom att leverera sin Wealth Management Suite till Strand Kapitalförvaltning (Strand), en ledande svensk oberoende förmögenhetsförvaltare."
image: "../images/strand-sharpfin.png"
date: 2023-05-24
lang: sv
---
import PersonContact from '../components/PersonContact'

Sharpfin har under året framgångsrikt levererat ett heltäckande system till Strand som stöder alla delar av Strands verksamhet kopplat till förvaltningen. Detta inkluderar en effektiv modul för kundkännedom med automatisk övervakning av PEP och AML och en kraftfull portfölj- och orderhanteringslösning med modellportföljer och rebalansering. Utöver detta har lösningen även en avgiftshanteringsmodul som beräknar förvaltningsavgifter ner till daglig frekvens samt en riskhanteringsmodul med pre- och post-trade-compliance. Kundkommunikationen stöds genom en inbyggd kundportal, helt i Strands grafiska profil.

“För oss har projektet med Strand varit en stor framgång. Inte bara har vi framgångsrikt integrerat år av transaktionshistorik ifrån Strands tidigare lösning. Vi ersatte även ett av de mer välrenommerade portföljhanteringssystemen i världen med en ökad kundnytta för Strand.” - Markus Alin, VD Sharpfin.

Strand Kapitalförvaltning har nu en lösning på plats som kan erbjuda digitaliseringens möjligheter och samtidigt på ett mer effektivt sätt säkerställa att man är compliant med gällande lagstiftning. Detta minskar dramatiskt administrationstiden hos personalen och den besparade tiden kan istället läggas på att ge kunderna än bättre service.

"När vi på Strand utvärderade tillgängliga lösningar som kunde möta våra affärskrav, blev det tydligt att Sharpfin tillhandahåller den förvaltningslösning som passar bäst för oss." - Marie Anckarman, VD Strand Kapitalförvaltning. “För oss innebär investering i teknik att vi kan fortsätta att tillhandahålla service på toppnivå till våra kunder; nu och i framtiden.”

_För mer information_

<PersonContact name={"Markus Alin"} title={"CEO Sharpfin"} email={"markus@sharpfin.com"} phone={"+46 70 840 41 00"} />
<PersonContact name={"Marie Anckarman"} title={"VD Strand Kapitalförvaltning"} email={"marie@strandkapital.se"} phone={""} />

** Om Sharpfin **

Sharpfin är en ledande leverantör av molnbaserade lösningar som hjälper förmögenhetsförvaltare med minimerad administration och ökad kundnöjdhet vilket leder till mer tid för kunderna och säkerställer förenklad regelefterlevnad. Sharpfin levererar sin lösning till ett växande antal kunder i Norden som Nordnet, Consensus Asset Management och Finserve. Sharpfins styrka är att bättre förstå sina kunders krav och, genom kraftfull teknik, översätta kundkrav och nya regler till ny funktionalitet.

www.sharpfin.com, [linkedin](https://www.linkedin.com/company/sharpfin-ab/)

** Om Strand Kapitalförvaltning **

Strand Kapitalförvaltning grundades 2004 och erbjuder både diskretionär portföljförvaltning och egna fonder. Deras fokus är på den svenska marknaden. Strand Kapitalförvaltnings förmögenhetsförvaltningsfilosofi är att erbjuda en riskkontrollerad förmögenhetsförvaltning där investeringsbeslut fattas utifrån analys och inte genom att investera i index.
Strand Kapitalförvaltning är reglerad och under tillsyn av Finansinspektionen och omfattas av statens insättningsgaranti och investerarskydd.

www.strandkapital.se

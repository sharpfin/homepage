---
path: "post/consensus-asset-management-väljer-sharpfin-advisory-för-digitalisering-av-sina-kyc-processer"
title: "Consensus Asset Management väljer Sharpfin Advisory för digitalisering av sina KYC-processer"
intro: 'Consensus Asset Management investerar i Sharpfins rådgivningsmodul för att digitalisera rådgivningsdokumentation samt för att höja kvaliteten och öka graden av regelefterlevnad i sina kundkännedomsprocesser.'
date: 2021-03-23
lang: sv
---
Efter en intensiv kartläggning av möjliga lösningar har Consensus beslutat att investera i Sharpfins rådgivningsmodul, Sharpfin Advisory, för att enklare efterleva regelverken MiFID II och IDD. Den största anledningen till investeringen har varit att överge manuella processer, vilka ofta tar lång tid och brister i kvalitet. Detta till förmån för en helt digitaliserad, kostnadseffektiv lösning som styr rådgivarna mot en fullständig dokumentation av alla kunders behov. Med detta initiativ lämnar man också sin nuvarande leverantör av CRM-funktionalitet och byter helt till Sharpfins funktionalitet och processer.


“Vi valde Sharpfin baserat på vår mycket positiva erfarenhet som användare av deras lättanvända och kraftfulla portföljsystem, Sharpfin Wealth Management Suite och vårt behov av att ha en pålitlig, långsiktig leverantör som fortsätter att leverera även i framtiden”, säger Patrik Soko, VD på Consensus. ”Med Sharpfin har vi hittat en partner som på ett utmärkt sätt kombinerar branschkunskap med djup teknisk förmåga och har kunskapen att hela tiden utveckla sin lösning för att vara relevanta till ett konkurrenskraftigt pris, jämfört med andra systemleverantörer.


“Vi är mycket glada att Consensus Asset Management, en av de mer renommerade värdepappersbolagen i Norden, har valt Sharpfin Advisory för digitalisering av sina nykunds- och rådgivningsprocesser”, säger Markus Alin, VD för Sharpfin. ”Det är också fantastiskt roligt när man som systemleverantör får så översvallande positiv återkoppling ifrån användarna av systemet. Enligt en rådgivare som jag har varit i kontakt med är effektivitetsvinsten mer än 75% med användningen av Sharpfins lösning gentemot tidigare processer.”, avslutar Markus.


För mer information:


Patrik Soko

VD, Consensus Asset management AB

Mejl: patrik.soko@consensusam.se

Tel. +46-72-063 32 56



Markus Alin

VD, Sharpfin AB

Mejl: markus@sharpfin.com

Tel. +46-70-840 41 00

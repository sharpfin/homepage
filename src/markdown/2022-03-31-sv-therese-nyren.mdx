---
path: "post/therese-varfor-branschen-behover-digitalisering-for-att-bli-mer-manskling"
title: "Therese Nyrén: ”Investeringar handlar om att bygga förtroende och relationer” – Varför branschen behöver digitalisering för att bli mer mänsklig"
intro: "Fondförvaltaren Therese Nyrén är grundare av private equity-bolaget Sue Ellen Investments och nygrundade Lucy Global Fund, Sveriges första och enda globala lifestyle-fond. Hon har arbetat i finansbranschen i 22 år och har lång erfarenhet inom förmögenhetsförvaltning och konsultverksamhet. I en inspirerande intervju delar Therese med sig av sin syn på förmögenhetsförvaltningsbranschen och bakgrunden till varför hon startade sin lifestyle fond."
image: "../images/therese_2.png"
date: 2022-03-31
lang: sv
---
Med en kandidatexamen i företagsekonomi, och många år inom finans och bank; som finansanalytiker på Credit Suisse i London, aktieförsäljning på Öhman Fund Commission samt senior private banker på Nordea, för att nämna några, är Therese Nyrén mycket erfaren inom finansbranschen.
– Jag har jobbat i finansbranschen i 22 år och jag har alltid haft ett intresse för aktiemarknaden. Jag ser mig själv som en fondföretagare och jag vill skapa lösningar som tänker utanför ramarna och driver förändring i en annars traditionell bransch, säger Therese Nyrén.

I Sverige har hon till exempel märkt att den svenska aktiemarknaden historiskt har haft en tendens att fokusera mest på svenska väletablerade företag och branscher. Själv tycker hon om att investera i framtidens marknader och företag, de som hon tror har störst tillväxtpotential.
– Jag tittar ofta på trender, mönster och vad folk köper just nu. Till exempel har husdjursindustrin blivit en extremt het marknad på sistone sedan många skaffade husdjur under pandemin. Jag tror att mycket av det som är trendigt just nu också kommer att fungera över tid.

## Att inspirera en ny grupp investerare

Therese ville hitta ett sätt att inspirera fler att börja investera. Detta ledde till hennes passion projekt – en alldeles egen livsstilsfond. I juli 2021 lanserades Lucy Global Fund – en global aktiefond med huvudfokus på företag inom livsstil, hälsa och skönhet samt företag med välkända och attraktiva varumärken.

– Jag började titta på företag som jag personligen tyckte var intressanta och ville investera i, och jag insåg snabbt att de hade slagit index över tid. Eftersom det inte finns många andra livsstilsfonder där ute, speciellt inte i Sverige, kände jag verkligen att jag hittat något. Men det blev en lång resa innan jag äntligen kom i mål.

> "Tack vare digitaliseringen kan förmögenhetsförvaltare fokusera mer på att säkerställa personliga kontakter och föreslå rätt investeringar istället för att fokusera på allt runt omkring. Och vi vet att personalisering är viktigt för att attrahera nya generationen av investerare."

Hennes vision för fonden var att det ska vara roligt att investera. När människor investerar i ett företag eller en produkt som de gillar och kan relatera till får de en bättre förståelse för produkterna och varumärkena och blir mer engagerade som investerare. Lucy Global Fund fokuserar dessutom på att investera i transparenta och välskötta företag som har ett tilltalande budskap och värnar om mjukare värderingar.

Målet är att få investerare att känna sig säkrare i sina investeringsval, säger Therese.

– Det är alltid roligare att investera när man känner sig trygg och har förståelse för vad man investerar i. På längre sikt är jag positiv till att detta kommer att locka en ny grupp investerare som annars inte skulle kunna se sig själva investera. Det här kan bli deras inkörsport.

## Ett skifte i förmögenhetsförvaltning

Förmögenhetsförvaltningsbranschen har haft en tendens att vara ganska långsam med att anpassa sig till digital transformation. Till exempel saknas det ofta ett heltäckande digitalt stöd för affärsprocesser, jämfört med andra branscher. Therese tror att det har att göra med de starka kundrelationer som förmögenhetsförvaltare bygger.

Legacy och hårt reglerade affärsmetoder värderas högt bland den äldre generationen i branschen.

– Som en konsekvens av detta har branschen varit långsam med att implementera nya digitala verktyg och teknik. Samtidigt tror jag att aktiebranschen är mycket mer digitaliserad. För att kunna handla aktier i realtid har vi alltid behövt digital teknik och transparent data.

Men det händer mycket just nu, fortsätter hon. För närvarande pågår ett generationsskifte inom branschen, där fler digitalt skickliga individer kliver fram, både förmögenhetsförvaltare och kunder.

– När yngre generationer kommer in i branschen, påskyndas digitaliseras av den. Många företag inser därför behovet av att omforma sina affärsmodeller samt att digitalisera och automatisera processer. Det finns mycket att göra, och för företag som levererar dessa digitala verktyg har det varit en ganska svår marknad att komma in på. Men fler företag inser att de behöver digitaliseringen för att rusta sig för framtiden.

## Behovet för transparens

Dessutom lyfter Therese fram att branschen behöver mer transparens och realtidsinformation.

– Transparent data är avgörande, särskilt eftersom förmögenhetsförvaltning företag är väldigt reglerade och måste se till att följa reglerna. Jag tror också att individer i framtiden kommer att äga sin data och ta ett större ägande av sina investeringar.

Hon tror till exempel att digital transformation och open banking kommer att leda till att investerare kan välja var de vill placera sin förmögenhet.
– Förvaltare kommer inte längre att kunna rekommendera bara de fonder de personligen föredrar och som gynnar dem. Det skapar mer konkurrens mellan aktörerna på marknaden, vilket är sunt.

## Digitalisering hjälper oss att bli mer mänskliga

Therese avslutar med en viktig återspegling om vikten av att ha ett människocentrerat förhållningssätt till den digitala transformationen:

– Jag tror aldrig att vi kan ta bort människor från beräkningen, för investeringar handlar alltid om att bygga förtroende och personliga relationer. I takt med att fler processer blir digitala behöver förmögenhetsförvaltare bli ännu mer mänskliga och verkligen lyssna på vad deras kunder behöver, för att kunna ta fram relevanta och personliga lösningar, säger hon och avslutar:

– Men tack vare digitaliseringen kan förmögenhetsförvaltare fokusera mer på att säkerställa personliga kontakter och föreslå rätt investeringar istället för att fokusera på allt runt omkring. Och vi vet att personalisering är viktigt för att attrahera nya generationen av investerare.

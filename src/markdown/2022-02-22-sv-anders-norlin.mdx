---
path: "post/embedded-wealth-management-nasta-stora-trend-inom-fintech-att-halla-utkik-efter"
title: "Embedded wealth management – nästa stora trend inom fintech att hålla utkik efter?"
intro: 'Vad kommer att påverka kapitalförvaltningen i framtiden, vad är på gång i Fintech-branschen just nu, och vad kommer att vara drivkrafterna bakom morgondagens finansiella verktyg och tjänster? Vi pratade med Anders Norlin, en erfaren styrelseledamot, rådgivare och Venture Builder, samt före detta VD för Findec, för att höra hans syn på dessa ämnen.'
image: "../images/anders_norlin_small.jpg"
date: 2022-02-22
lang: sv
---

![](../images/anders_norlin_small.jpg)


Anders Norlin har arbetat med ett flertal entreprenörer och ledningsgrupper på ambitiösa techföretag. Han har främst varit verksam inom startups och scaleups inom B2B och hjälpt företag att utvecklas och växa. De senaste åren har Anders dessutom varit inom den svenska branschen, där han varit med och byggt Findec – en fintech-gemenskap - från grunden som spelat en nyckelroll i utvecklingen av det svenska fintech-ekosystemet.
Enligt Anders händer det mycket spännande inom fintech-branschen just nu.

– Innovativa finansiella tjänster har fullständigt exploderat de senaste åren, särskilt i Stockholmsområdet. När det gäller just grön fintech så besitter Sverige många framstående företag som får internationell uppmärksamhet, säger han.

Vi är precis i början på fintech-explosionen i Sverige, om vi frågar Anders.

– Jag tror att det är på väg att peaka mycket snart, särskilt på grund av att det har blivit mycket lättare för icke-finansiella leverantörer att bygga finansiella verktyg och tjänster inom sina befintliga plattformar och organisationer, ett fenomen som vi känner till som inbäddad finans eller “embedded finance”.

__Nästa stora trend inom kapitalförvaltning__

Faktum är att det aldrig varit lättare för icke-finansiella företag att erbjuda finansiella tjänster än vad det är idag, konstaterar Anders. Men när det kommer till inbäddad kapitalförvaltning har vi knappt skrapat på ytan av vad vi kan uppnå, fortsätter han.

– I framtiden är jag säker på att vi kommer att se det här fenomenet inom kapitalförvaltning. Jag tror att inbäddade kapitalförvaltningstjänster har en enorm potential och innebär många nya möjligheter.

På frågan vad han tror är de främsta drivkrafterna bakom utvecklingen av framtidens finansiella tjänster, har Andres ett tydligt svar. Tjänster som är enkla att lära sig och implementera – så kallade plug and play-lösningar kommer sannolikt att vara bland de mest framgångsrika.

– Användarvänlighet för såväl klienter och konsumenter, såväl som skräddarsydda och personanpassade lösningar, kommer bli desto mer viktigt i framtiden. Vi ser redan fler och fler spelare som nyttjar fördelarna med data och automatisering för att uppnå detta.

Dessutom ser Anders en annan intressant trend inom kapitalförvaltning, där kapitalförvaltare i framtiden kommer att axla rollen som en coach snarare än en rådgivare.

– Den moderna kapitalförvaltaren kommer behöva lära känna sina kunder personligen för att kunna föreslå rätt lösningar som är skräddarsydda för deras behov, och därtill coacha kunderna i deras investeringsplaner.

__Vad kommer att påverka finansiella tjänster i framtiden?__

Anders är särskilt intresserad av en trend som han gärna kallar för ”spotification” av finansiella tjänster, där användare får ekonomiska råd och förslag utifrån sin tidigare aktivitet – ungefär som att få nya rekommendationer på låtar baserat på sitt musiklyssnande på Spotify.

– Idag ser vi många affärsmodeller som baseras på abonnemang, till exempel SaaS-bolag (Software as a service). Dessa kommer med stor sannolikhet att påverka fintech-branschen inom en snar framtid, eftersom den moderna konsumenten förväntar sig en hög nivå av flexibilitet i alla tjänster de använder.

__Effektiva digitala verktyg är avgörande__

I takt med att finansbranschen genomgår en omfattande transformation och digitalisering finns ett allt större behov för säker och pålitlig hantering av information. Idag tar konsumenter nästan för givet att alla som tillhandahåller finansiella tjänster följer regler och föreskrifterna – det har blivit en hygienfaktor. De som slarvar med det kommer inte att överleva länge, enligt Anders.

– Vad som är desto viktigare är en hög nivå av transparens och att företag tar handling när legala problem uppkommer. Det är avgörande att ta ansvar för sina misstag och inte lägga skulden på någon annan.

För att hantera den här komplexiteten kommer enkla och effektiva digitala verktyg inom förmögenhetsförvaltning att vara avgörande, avslutar Andreas.

– Det kommer att bli svårt att hantera regler och förordningar utan de rätta digitala verktygen. Det viktigaste att komma ihåg är att det händer och det händer nu. Förmögenhetsförvaltare kan inte vänta med att lära sig digitala verktyg, de måste agera direkt.

---
path: "post/sv-sharpfin-fondo"
title: "Sharpfin & Fondo tar marknadsandelar med ny digital helhetslösning för kapitalförvaltare"
intro: "Sharpfin och Fondo stärker kunderbjudandet för kapitalförvaltare genom lansering av en digital och heltäckande lösning för att stötta hela rådgivningsprocessen från onboarding till backoffice"
date: "2023-04-12"
image: "../images/sharpfin_fondo.png"
lang: sv
---
import PersonContact from '../components/PersonContact'

Målet är att möta kapitalförvaltares behov av modern teknologi som ger en bättre kundupplevelse och samtidigt skalar bort onödig administration och sänker förvaltningskostnaderna.

“<em>I våra dialoger med rådgivare och kapitalförvaltare blir det allt mer tydligt att branschen saknar en fullt ut digitaliserad lösning för fondförvar, handel och onboarding av slutkunder. Vi är glada att vi med Fondo har hittat en samarbetspartner som gör att vi på riktigt kommer att kunna förenkla våra kunders vardag.</em>”  - Markus Alin, VD Sharpfin.

Den nya lösningen innebär full integration mellan Sharpfins portföljsystem och Fondos digitala depå- och fondhandelsplattform, där hela rådgivningsprocessen blir fullt digitaliserad i ett och samma gränssnitt.

Integrationen innebär även effektiviserad förvaltning med realtidsuppdateringar av slutkunders depåer samt automatiserat backoffice utan behov av outsourcing av väsentlig verksamhet.

“<em>Arbete pågår för fullt för att gå live med vår första kund. Därefter har vi en mängd pågående dialoger med andra intressenter. Det är tydligt att det finns en efterfrågan på digitala lösningar och modern teknologi i branschen.</em>”  - Olof Cristoferson, VD Fondo.

Genom samarbetet får kapitalförvaltare dessutom alla förutsättningar för att skapa ett konkurrenskraftigt helhetserbjudande genom tillgång till ett modernt kundgränssnitt och ett brett fondutbud, där alla provisioner återbetalas till slutkunden.

_För mer information:_

<PersonContact name={"Olof Cristoferson"} title={"VD Fondo"} email={"olof.cristoferson@fondo.se"} phone={"+46 70 657 94 18"} />
<PersonContact name={"Markus Alin"} title={"VD Sharpfin"} email={"markus@sharpfin.com"} phone={"+46 70 840 41 00"} />

### Om Sharpfin 
Sharpfin är en ledande leverantör av molnbaserade lösningar som ger förmögenhetsförvaltare minimerad administration, ökad kundnöjdhet med fler förvaltningstimmar och säkerställer en förenklad regelefterlevnad. Sharpfin används idag av ett växande antal kunder såsom Nordnet, Consensus Asset Management och Strand Kapitalförvaltning. Sharpfins styrka är att bättre förstå sina kunders krav och som genom kraftfull teknologi omsätta kundkrav och nya regelverk till ny funktionalitet.

www.sharpfin.com, [linkedin](https://www.linkedin.com/company/sharpfin-ab/)

### Om Fondo 
Fondo är ett depåinstitut som erbjuder en modern, digital fondplattform med brett fondutbud och transparent prissättning mot såväl företagspartners och slutkonsument. Genom den egenutvecklade tekniken tillhandahåller Fondo en framtidsanpassad och kostnadseffektiv infrastruktur, som med en enkel API-integration ger tillgång till automatiserad depåföring och fondhandel. Fondo är ett värdepappersbolag under tillsyn av Finansinspektionen och omfattas av statlig insättningsgaranti och investerarskydd.

www.fondo.se, [linkedin](https://www.linkedin.com/company/fondo-solutions/)
